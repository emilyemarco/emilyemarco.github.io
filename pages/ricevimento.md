---
layout: page
header: no
title: "Ricevimento"
permalink: "/location/"
---



A seguire della celebrazione alla Pieve di San Marco, vi chiediamo di raggiungere a piedi l’entrata di Villa Alta, dove vi attenderanno delle navette per accompagnarvi al luogo in cui si svolgerà il ricevimento, la magnifica <a href="https://www.instagram.com/villaaltatuscany/">Villa Alta</a>.

<img src="{{ site.urlimg }}villa alta.jpg" alt="">


**La storia**

Villa Alta, elegante e prestigiosa dimora storica dell’800, immersa in un grande parco a balze di alberi secolari, si trova a pochi chilometri da Pisa, in una suggestiva posizione panoramica che spazia fino a Piazza dei Miracoli e al mare. Raffinati affreschi a motivi grotteschi ornano le pareti della residenza. Tra i vari proprietari che si sono susseguiti nel tempo, ricordiamo soprattutto il Prof. Cesare Studiati a cui la Villa passò in seguito al matrimonio con Giuseppina Agostini Venerosi della Seta, figlia del Conte Cosimo Agostini Venerosi e di Laura Ruschi, nell’agosto del 1860. Si erano conosciuti quando Cesare Studiati, dopo la laurea in medicina nel 1840 all’università di Pisa, aveva cominciato a collaborare dal 1843 con Carlo Matteucci allo studio sulla disposizione anatomica dei pesci elettrici nel laboratorio della Villa di Corliano. Cesare Studiati assecondò per amore un desiderio della moglie, facendo smontare la Villa che si trovava in basso, a livello della strada del lungomonte, all’interno della tenuta di Corliano e la fece ricostruire più in alto, permettendo alla giovane di godere di un vasto panorama che spaziava sull’ampia pianura fino al mare e alle isole dell’arcipelago. Cesare Studiati, studioso anche di paleontologia, fisica chimica e igiene, aveva portato notevoli contributi nel campo dell’enologia, ricercando l’applicazione pratica delle dottrine scientifiche nell’industria e nell’agricoltura.
Importante fu la collaborazione durata anni con il Barone Bettino Ricasoli alla ricerca e alla sperimentazione per la realizzazione del Chianti perfetto.
Nei decenni successivi, Villa Alta ha avuto vari proprietari e infine nel 1992 è stata acquistata da Armando Cecchetti e da lui, con un importante intervento di ristrutturazione, riportata quasi completamente all’antico splendore. 
Oggi, grazie all’impegno e alla dedizione degli eredi Cecchetti, è una residenza che unisce il fascino del passato a tutti i più moderni comfort.
Ci sono il calore e l’ospitalità di un ambiente familiare e la cura di ogni minimo dettaglio.
Si può affermare che è il luogo ideale per vacanze e soggiorni di charme, per eventi e feste da vivere in una cornice paesaggistica e artistica di grande bellezza, nella tranquillità delle colline toscane.

